<!--
 * User: lucaferrari
 * Date: 12/06/15
 */
 -->
<h1 align="center">Avviso</h1>
<form>

</form>

<p>Il Ministero della Salute in data 26/11/2014 ha pubblicato un comunicato in cui si stabilisce che, in seguito alla pubblicazione sulla G.U. Serie Gen. n.272 del 22/11/2014 (suppl. ordinario n.89) del "Protocollo di indagini e di riscontro diagnostico nella morte improvvisa infantile – Legge 2 febbraio 2006 n.31, art.1, comma 2" e "Morte inaspettata di feto di età gestazionale superiore alla 25a settimana", tutti i risultati delle indagini svolte e le informazioni raccolte sui lattanti e i feti deceduti improvvisamente senza causa apparente dai Centri di Riferimento individuati in ogni Regione devono essere trasmessi alla Banca Dati Nazionale istituita presso il Dipartimento di Scienze Biomediche Chirurgiche e Odontoiatriche, sede del Centro Lino Rossi.
A tale Banca dovranno confluire anche i risultati di tutte le indagini svolte precedentemente alla recente approvazione dei protocolli, quindi a partire dal 2006, anno di pubblicazione della Legge. La Banca Dati Nazionale consentirà di meglio analizzare tutte le informazioni raccolte con l’obiettivo di ridurre l’incidenza di questi eventi avversi ancora oggi senza spiegazioni.

Il Senato Accademico e Il Consiglio di Amministrazione dell’Università di Milano hanno approvato, nelle sedute del 23 Aprile 2014 e del 29 Aprile 2014, il rinnovo del Centro Lino Rossi per il prossimo triennio.

Dal 26 Aprile 2012 è attiva la convenzione tra la Provincia Autonoma di Trento e il Centro di Ricerca "Lino Rossi" per l'attuazione della Legge 31 del 2 Febbraio 2006 "Disciplina del riscontro diagnostico sulle vittime della sindrome della morte improvvisa del lattante (SIDS) e di morte inaspettata del feto".</p>

<a href="tutorial.php" style="color: #605d5d; font-size: 24px;"><p>Vai al TUTORIAL</p></a>